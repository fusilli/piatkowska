---
layout: layout.njk
title: Tradycyjna piekarnia
eleventyNavigation:
  key: Piekarnia
  order: 1
galeria: ['sklep-bulki', 'sklep-rogale', 'sklep-bulki2']
---

{% foto "chleb-okragly", "Chleb na naturalnym zakwasie" %}

Nasza piekarnia działa w oparciu o **tradycyjne receptury**. Staramy się dostosowywać aktualne składniki i proces produkcji, tak aby nasze wyroby w jak największym stopniu przypominały **naturalne pieczywo bez konserwantów i ulepszaczy**. Odwołujemy się do przeszłości i chcemy klientom przypomnieć **smak chleba z ich dzieciństwa**.

{% foto "piec", "Piec opalany węglem" %}

Pieczywo w naszej piekarni wypiekane jest w piecu zbudowanym w latach 60. ubiegłego wieku. Jest **opalanym węglem**. Proces produkcji nie zmienił się od kilkudziesięciu lat – bazujemy na doświadczeniu i pracy rąk ludzkich. Nie poszliśmy w kierunku automatyzacji. Wypiekanie chleba w piecu węglowym może nie być w dzisiejszych czasach postrzegane jako podejście „proekologiczne”, ale musimy autorytatywnie stwierdzić, że smak i jakość chleba wypiekanego w ten sposób jest nie do uzyskania przy użyciu pieców elektrycznych lub olejowych.

{% foto "ogien", "Piec opalany węglem" %}

Tradycyjny produkt, cieszący się od lat największą popularnością i będący niejako „wizytówką” piekarni, jest chleb pszenno-żytni. Tajemnicą doskonałego smaku pieczywa jest **naturalny zakwas**, który wytwarzany jest w naszej piekarni od samego momentu jej powstania. Główne składniki naszego pieczywa to: woda, mąka, sól i drożdże.

{% foto "maka", "Mąka" %}

W związku z zapotrzebowaniem na chleby z zawartością ziaren i błonnika dołączaliśmy do składników ziarna słonecznika, soi, siemienia lnianego, sezamu, płatków owsianych oraz słodu żytniego ciemnego. Dzięki temu nasze produkty wychodzą naprzeciw oczekiwaniom klientów na **zdrowe pieczywo o wysokich wartościach odżywczych** (np. siemię lniane jest nieocenione w leczeniu chorób przewodu pokarmowego). Systematyczne spożywanie naszych produktów powoduje, że nasi klienci czują się lepiej.

{% foto "chleb", "Chleb na naturalnym zakwasie" %}

Jesteśmy piekarnią lokalną. Zaopatrujemy głównie miasto i gminę **Głowno**. Odbiorcami naszego pieczywa są sklepy spożywcze, niewielkie sieci handlowe (Delikatesy Centrum, Plasterek), instytucje (szkoły, przedszkola, szpital) oraz klienci indywidualni zaopatrujący się w sklepie przy piekarni na ulicy Piątkowskiej.

## Sklep spożywczy

{% foto "sklep", "Sklep spożywczy" %}

Przy piekarni spółdzielnia prowadzi sklep ogólnospożywczy z szerokim segmentem świeżego pieczywa. Powstanie sklepu powodowane było chęcią skrócenia drogi dystrybucji pieczywa od produkcji do klienta. Wszyscy mamy świadomość, że wielokrotne przekładanie, pakowanie, przewożenie pieczywa powoduje utratę jego jakości.

Sklep spożywczy otwarty jest w dni handlowe:

- od poniedziałku do piątku w godz. 5–18,
- w soboty 5–14.